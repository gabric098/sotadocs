## 3.13 Diplomi

SOTA e' l'unico Programma autorizzato a rilasciare i diplomi ufficiali SOTA utilizzando il nome e logo registrati. Le Associazioni Locali possono rilasciare diplomi ma l'utilizzo in essi del nome e logo SOTA registrati deve essere autorizzato dal MT.

## 3.13.1 Riconoscimenti del Programma

I certificati e le placche sono rilasciati con il fine di riconoscere il raggiungimento di un obiettivo nell'ambito dell'intero Programma SOTA, includendo tutte le Associazioni.

Le categorie di riconoscimenti includono:

- Diploma "tutte le Cime" (All Summits). Qualsiasi Cima viene considerata, a patto che rispetti le regole 3.7, 3.8 o 3.9.

- Diploma "Cime uniche" (Unique Summits). Ogni Cima viene considerata solo una volta, indipendentemente dal numero di Attivazioni valide.

Verranno rilasciati Certificati per il raggiungimento dei 100, 250, 500, 1000, 2500, 5000 punti, e cosi' via per ogniuna delle sopracitate categorie. Sono rilasciati Certificati distinti per le categorie Attivatori, Cacciatori e SWL.
Per la categoria "tutte le Cime", saranno rilasciati a richiesta i seguenti trofei:

- Trofeo "Mountain Goat" (capra di montagna) per Attivatori che raggiungano i 1000 punti.

- Trofeo "Shack Sloth" (bradipo da stazione) per Cacciatori che raggiungano i 1000 punti.

- Trofeo "SWL" per radio ascoltatori che ottengono i 1000 punti.

Tutti i sopracitati Certificati e Trofei dipendono dai dati dei log caricati nel database on-line e vengono rilasciati, su richiesta, dall'amministratore dei diplomi (Awards Administrator). Un contributo e' richiesto per coprire i costi.

Altri riconoscimenti sono rilasciati. Questi includono un Summit to Summit Award (Diploma Cima a Cima), un diploma "SOTA Completo" (SOTA Complete) per chi partecipa al Programma sia come Attivatore che come Cacciatore, un diploma "Mountain Explorer" (esploratore di montagna) per attivazione di Cime appartenenti a differenti Associazioni, il corrispondente diploma "Mountain Hunter" (cacciatore di montagna) per "cacciare" attivazioni di Cime appartenenti a differenti Associazioni, in piu' di un continente nelle categorie piu' alte, un diploma commemorativo dei 10 anni di una Associazione, e il diploma Microonde il quale ha un criterio di validita' diverso dagli altri. Inoltre sono disponibili diplomi per i 12, 10 e 6 meters Challenge.

Maggiori dettagli dei diplomi sopracitati sono disponibili on-line sul sito web del [SOTA Shop](http://www.sota-shop.co.uk/).

Di tanto in tanto verranno organizzati SOTA Challenges (sfide SOTA). Il primo SOTA Challenge e' stato quello di incentivare l'attivita' sulla banda dei 12 metri, tradizionalmente sotto utilizzata.